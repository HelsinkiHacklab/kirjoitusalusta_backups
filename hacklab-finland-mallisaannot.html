<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html lang="en" xml:lang="en" xmlns="http://www.w3.org/1999/xhtml">
 <head>
  <meta content="text/html; charset=utf-8" http-equiv="Content-type"/>
  <meta content="en-us" http-equiv="Content-Language"/>
  <title>
   /hacklab-finland-mallisaannot
  </title>
 </head>
 <body>
  PATENTTI- JA REKISTERIHALLITUS
  <br/>
  Yhdistysrekisteri
  <br/>
  <br/>
  SÄÄNTÖMALLI III ETÄOSALLISTUMINEN - Kaksi kokousta, yksi jäsenryhmä
  <br/>
  <ul>
   <li>
    <i>
     Yhden
    </i>
    sääntömääräisen
    <i>
     kokouksen malli vaihtoehtona? Tällöin olisi vain vuosikokous. Esim. talvi-HSF:ssä.
    </i>
   </li>
   <li>
    Kahden kokouksen malli voisi ehkä järjestyä, jos käytetään molemmat HSF:t kokoustamiseen.
    <br/>
    <br/>
    <br/>
    <br/>
   </li>
  </ul>
  1. Yhdistyksen nimi ja kotipaikka
  <br/>
  Yhdistyksen nimi on ??? ja sen kotipaikka on Helsinki/Tampere/TODO ja toimialueena Suomi. Näissä säännöissä yhdistystä nimitetään liitoksi.
  <br/>
  <br/>
  Nimiehdotuksia:
  <br/>
  <ul>
   <li>
    Hacklab ry
   </li>
   <li>
    Hacklab Finland ry
   </li>
   <li>
    Hacklab Suomi ry
   </li>
   <li>
    Hacklab.fi ry
   </li>
  </ul>
  YTJ-rekisterissö voi lisäksi olla aputoiminimiä
  <br/>
  <br/>
  TODO: Kotipaikka: Helsinki tai Tampere olis aika luonteva. Ei hirmu tärkeä asia. Vaikuttanee käytännössä lähinnä siihen missä käydään oikeutta. Ehkä joissain harvoissa tapauksissa sijainti voi vaikuttaa paikallisesti myönnettävien avustusten hakemisen ehtoihin, mutta toisaalta toiminta-alue on valtakunnallinen, joten tämä tilanne ei varmaankaan osu kohdalle.
  <br/>
  <br/>
  2. Tarkoitus ja toiminnan laatu
  <br/>
  Liiton tarkoituksena on edistää suomalaista hacklab-toimintaa, jakaa tietoa hacklabeista ja tukea jäsenyhdistyksiään eri tavoin. Lisäksi liitto viestii ja ylläpitää kontakteja toimintaa lähellä olevien kotimaisten ja ulkomaisten tahojen kanssa (vaatii editointia).
  <br/>
  Tarkoituksensa toteuttamiseksi liitto järjestää tapahtumia hacklabien jäsenille, osallistuu muihin tapahtumiin Suomen hacklabeja edustaen ja käyttää varojaan jäsenyhdistyksiensä hyödyksi.
  <br/>
  <br/>
  3. Jäsenet
  <br/>
  Liiton jäseneksi voi liittyä Suomessa toimiva rekisteröity yhdistys, joka hyväksyy yhdistyksen tarkoituksen ja säännöt. Jäsenet hyväksyy hakemuksesta liiton hallitus.
  <br/>
  <br/>
  Liiton hallitus voi erottaa liiton jäsenyhdistyksen. Ennen erottamispäätöstä on jäsenyhdistykselle varattava tilaisuus selityksen antamiseen. Erottamispäätökseen tyytymätön jäsenyhdistys voi saattaa päätöksen liittokokouksen ratkaistavaksi. Tyytymättömyydestä on ilmoitettava liitolle 30 päivän kuluessa päätöksen tiedoksisaannista. Mikäli liittokokous hyväksyy erottamispäätöksen vähintään 3/4 ääntenenemmistöllä, se jää voimaan.
  <br/>
  <br/>
  4. Liittymis- ja jäsenmaksu
  <br/>
  Jäsenyhdistyksiltä perittävän liittymismaksun ja vuotuisen jäsenmaksun suuruudesta päättää syyskokous.
  <br/>
  <ul>
   <li>
    Halutaanko ottaa tähän jo kantaa: pidetäänkö säännöissä jäsenyys ilmaisena, vai onko parempi että kokouksella on aina vapaus mahdollisesti asettaa jokin jäsenmaksu?
   </li>
   <li>
    Jos maksu on nimellinen, tuleeko sellaisen keräämisestä vain ylimääräistä vaivaa?
   </li>
   <li>
    Toisaalta halutaanko tässä asiassa rajoittaa yhdistyksen kokouksen toimivaltaa säännöissä?
   </li>
   <li>
    Mielestäni se, että säännöissä sanottaisiin jäsenyyden olevan aina ilmainen ehdot täyttävälle ry:lle annettaisiin tärkeä viesti. Rahaahan voi kerätä vaikka lahjoituksin jäseniltä, jos se koetaan tärkeäksi jossain tilanteessa. Nimellisistä maksuista voi tulla RY:illekin lisäkustannuksia riippuen tilin säännöistä.
    <br/>
    <br/>
   </li>
  </ul>
  5. Hallitus
  <br/>
  Liiton asioita hoitaa hallitus, johon kuuluu syyskokouksessa valitut puheenjohtaja ja 2-8 muuta varsinaista jäsentä sekä 0-8 varajäsentä. Hallituksen toimikausi on kalenterivuosi. Hallitus valitsee keskuudestaan varapuheenjohtajan sekä ottaa keskuudestaan tai ulkopuoleltaan sihteerin, rahastonhoitajan ja muut tarvittavat toimihenkilöt. Hallitus kokoontuu puheenjohtajan tai hänen estyneenä ollessaan varapuheenjohtajan kutsusta, kun he katsovat siihen olevan aihetta tai kun vähintään puolet hallituksen jäsenistä sitä vaatii. Hallitus on päätösvaltainen, kun vähintään puolet sen jäsenistä, puheenjohtaja tai varapuheenjohtaja mukaanluettuna on läsnä. Äänestykset ratkaistaan ehdottomalla ääntenenemmistöllä. Äänten mennessä tasan ratkaisee puheenjohtajan ääni, vaaleissa kuitenkin arpa.
  <br/>
  <br/>
  6. Yhdistyksen nimen kirjoittaminen
  <br/>
  Yhdistyksen nimen kirjoittaa hallituksen puheenjohtaja yksin ja hallituksen muut jäsenet, kaksi yhdessä.
  <br/>
  <ul>
   <li>
    Onko se "tai" eikä "ja"
   </li>
   <li>
    Entä rahiksen ja sihteerin virta?
   </li>
   <li>
    Tuossa muodossaan puheenjohtaja voisi yksin tai sitten kaksi muuta hallituksen jäsentä yhdessä. Saa muuttaa, otin vaan jkl:n labin nyt käytössä olevan käytänteen, että "sudo-oikeuksia" ei ole ihan jokaisella hallituksessa, ainoastaan pj tai kaks muuta.
   </li>
   <li>
    Kannattaa lisätä maininta, että hallitus voi valtuuttaa kenet tahansa (tai esim. 2 yhdessä) nimenkirjoittajaksi jonkin tietyn asian toimittamiseksi.
    <br/>
    <br/>
   </li>
  </ul>
  7. Tilikausi
  <br/>
  Yhdistyksen tilikausi on kalenterivuosi.
  <br/>
  <br/>
  8. Liittokokoukset
  <br/>
  Yhdistyksen kokoukseen eli liittokokoukseen voi osallistua hallituksen tai yhdistyksen kokouksen niin päättäessä myös postitse taikka tietoliikenneyhteyden tai muun teknisen apuvälineen avulla kokouksen aikana tai ennen kokousta. Yhdistys pitää vuosittain kaksi varsinaista kokousta. Yhdistyksen talvikokous pidetään tammi-huhtikuussa ja kesäkokous touko-elokuussa hallituksen määräämänä päivänä. Liittokokouksissa on jokaisella jäsenyhdistyksellä yksi ääni. Liittokokouksen päätökseksi tulee, ellei säännöissä ole toisin määrätty, se mielipide, jota on kannattanut yli puolet annetuista äänistä. Äänten mennessä tasan ratkaisee kokouksen puheenjohtajan ääni, vaaleissa kuitenkin arpa.
  <br/>
  <ul>
   <li>
    kaksi vuosikokousta, joista toinen ajoittuu talvi-HSF:ään ja toinen kesä-HSF:ään.
    <br/>
    <br/>
   </li>
  </ul>
  Liittokokouksissa voidaan antaa myös muille kuin kokousedustajille läsnäolo- ja puheoikeuksia määräten samalla niiden käyttämisen rajoituksista ja ehdoista.
  <br/>
  <br/>
  9. Liittokokousten koollekutsuminen
  <br/>
  Hallituksen on kutsuttava liittokokoukset koolle vähintään seitsemän vuorokautta ennen kokousta jäsenyhdistyksille postitetuilla kirjeillä tai sähköpostitse.
  <br/>
  <br/>
  10. Varsinaiset kokoukset
  <br/>
  <br/>
  Liiton kevätkokouksessa käsitellään seuraavat asiat:
  <br/>
  1. kokouksen avaus
  <br/>
  2. valitaan kokouksen puheenjohtaja, sihteeri, kaksi pöytäkirjantarkastajaa ja tarvittaessa kaksi ääntenlaskijaa
  <br/>
  3. todetaan kokouksen laillisuus ja päätösvaltaisuus
  <br/>
  4. hyväksytään kokouksen työjärjestys
  <br/>
  5. esitetään tilinpäätös, vuosikertomus ja toiminnantarkastajien/tilintarkastajien lausunto
  <br/>
  6. päätetään tilinpäätöksen vahvistamisesta ja vastuuvapauden myöntämisestä hallitukselle ja muille vastuuvelvollisille
  <br/>
  7. käsitellään muut kokouskutsussa mainitut asiat.
  <br/>
  <br/>
  Liiton syyskokouksessa käsitellään seuraavat asiat:
  <br/>
  1. kokouksen avaus
  <br/>
  2. valitaan kokouksen puheenjohtaja, sihteeri, kaksi pöytäkirjantarkastajaa ja tarvittaessa kaksi ääntenlaskijaa
  <br/>
  3. todetaan kokouksen laillisuus ja päätösvaltaisuus
  <br/>
  4. hyväksytään kokouksen työjärjestys
  <br/>
  5. vahvistetaan toimintasuunnitelma, tulo- ja menoarvio sekä liittymis- ja jäsenmaksun suuruus seuraavalle kalenterivuodelle
  <br/>
  6. valitaan hallituksen puheenjohtaja ja muut jäsenet
  <br/>
  7. valitaan yksi tai kaksi toiminnantarkastajaa ja varatoiminnantarkastajaa taikka yksi tai kaksi tilintarkastajaa ja varatilintarkastajaa
  <br/>
  8. käsitellään muut kokouskutsussa mainitut asiat.
  <br/>
  Mikäli yhdistyksen jäsenyhdistys haluaa saada jonkin asian yhdistyksen kevät- tai syyskokouksen käsiteltäväksi, on hänen ilmoitettava siitä kirjallisesti hallitukselle niin hyvissä ajoin, että asia voidaan sisällyttää kokouskutsuun.
  <br/>
  <br/>
  11. Jäsenyhdistysten velvollisuudet:
  <br/>
  <br/>
  Liiton jäsenyhdistykset ovat velvollisia toimittamaan vuosittain hallitukselle selostuksen toiminnastaan, tuloslaskelmansa ja taseensa siinä muodossa, jossa jäsenyhdistyksen kokous on ne hyväksynyt. Hallituksen kehotuksesta jäsenyhdistyksen on annettava myös muita liiton tai yhdistyksen toimintaan mahdollisesti vaikuttavia tietoja.
  <br/>
  <br/>
  11. Sääntöjen muuttaminen ja yhdistyksen purkaminen
  <br/>
  Päätös sääntöjen muuttamisesta ja yhdistyksen purkamisesta on tehtävä liittokokouksessa vähintään kolmen neljäsosan (3/4) enemmistöllä annetuista äänistä. Kokouskutsussa on mainittava sääntöjen muuttamisesta tai yhdistyksen purkamisesta. Liiton purkautuessa käytetään yhdistyksen varat yhdistyksen tarkoituksen edistämiseen purkamisesta päättävän kokouksen määräämällä tavalla. Liiton tullessa lakkautetuksi käytetään sen varat samaan tarkoitukseen.
  <br/>
  <br/>
  <br/>
  <br/>
  <br/>
  ---
  <br/>
  <br/>
  Jäsenyhdistyksen kriteerit
  <br/>
  <br/>
  (UKHF:n kriteerit)
  <a href="https://github.com/UKHackspaceFoundation/foundation/blob/master/define.md">
   https://github.com/UKHackspaceFoundation/foundation/blob/master/define.md
  </a>
  <br/>
  <br/>
  Lisäkeskustelua samasta aiheesta UKHSF:n foorumissa:
  <br/>
  - paljon taustatyötä, josta kannattaa ottaa oppia
  <br/>
  <a href="https://forum.hackspace.org.uk/t/definition-and-status-of-hackspaces/40/3">
   https://forum.hackspace.org.uk/t/definition-and-status-of-hackspaces/40/3
  </a>
  <br/>
  <br/>
  Liiton jäsenyyttä voi hakea Suomessa rekisteröity yhdistys, joka täyttää seuraavat kriteerit:
  <br/>
  <ul>
   <li>
    On jäsentensä hallinnoima ja päätöksenteossaan itsenäinen
   </li>
   <li>
    On yleishyödyllinen yhdistys
   </li>
   <li>
    Tarkoituksena on ylläpitää yhteistä ja yhteisöllistä työtilaa jäsenistölleen
    <ul>
     <li>
      "tarkoituksen tai tavoitteena" -- olisiko näin parempi? Tulisi vähän vastaan aloittelevaa toimintaa, ei tarvitse olla täysin itsenäinen heti. Ajatus on tärkein.
     </li>
    </ul>
   </li>
   <li>
    Yhdistyksellä on pankkitili &lt;&lt; TODO miksi pitää olla maininta?
    <ul>
     <li>
      ei ole mielestäni liikaa vaadittu. jos jostain kumman syystä meidän tulisi jakaa saamiamme avustuksia jäsenjärjestöille, niitä ei aleta käteisenä maksamaan. Mutta tulevaisuudessa voi olla muitakin kuin pankkeja, kryptovaluutat ym. joten säännöissä ei kannata ehkä speksata liian tarkkaan? oma pankkitili on vakiintuneisuuden tunnusmerkki toiminnalle.
      <ul>
       <li>
        sääntöjä voidaan aina muokata jos/kun tulevaisuuden maksumuotoja kaivataan, ei tässä kohtaa kannata miettiä mitä kaikkea huomenna voi olla kun ne voi olla mitä vain
       </li>
       <li>
        oikeastihan vihaan pankkeja, mutta ei tämä niin tärkeä kysymys ole :D
       </li>
      </ul>
     </li>
     <li>
      Pitäisikö vaatia omia kotisivuja? Tai ainakin pitäisi olla vähintään jotain muutakuin pelkkä (suljettu) FB-ryhmä tai -sivu. "Julkisessa verkossa olemassaolostaan tiedottava ja tavoitettavissa oleva". Pitäisikö ampua alas heti alkuun kaikki sellaiset, jotka hoitavat kaiken tiedotuksen ja kommunikoinnin Facebookissa :D  -- struggle is real
     </li>
    </ul>
   </li>
   <li>
    Yhdistyksellä on vähintään 10 jäsentä &lt;&lt; TODO mites aloittelevat puljut?
    <ul>
     <li>
      Entä jos jäsenjärjestön ohella olisi "tunnustetut ryhmät", jotka voivat olla aloittelevia järjestöjä, perusteilla olevia yhdistyksiä, kerhotoimintaa (esim. hyvin pienet paikkakunnat) tai muista hyvistä käytännön syistä järjestäytymättömiä ryhmiä? Näille ei annettaisi äänioikeutta, mutta edustus- ja puheoikeudet.
     </li>
     <li>
      yksinkertaisuusperustelu: jos tarttee lisää tunnustettuja ryhmiä niin voi poistaa koko kohdan ja muuttaa sääntöjä myöhemmin jos "silppuyhdistykset" ongelmana
     </li>
     <li>
      En toisaalta haluaisi poistaa näiltä muilta ryhmiltä oikeutta osallistua keskusteluun yhdessä muiden kanssa. Pori Hacklab jää ilman tällaista mahdollisuutta toistaiseksi kattojärjestön ulkopuolelle, koska ei ole ry.
      <ul>
       <li>
        Hacklabit ja hacklabiksi aikovat ryhmät? -- pori ei taida edes harkita erilliseksi yhdistykseksi rekisteröitymistä, koska se veisi siltä pois emojärjestön resurssit?
       </li>
      </ul>
     </li>
     <li>
      Kuolleet yhdistykset voi rajata näppärästi pois siten että sääntöihin lisää kohdan, että jäsenyhdistyksen on toimitettava tilinpäätöksensä ja toimintakertomuksensa kerran vuodessa liitolle. Siis lähinnä yksi sähköposti ja jos sitä ei tuu niin sit voi monottaa.
     </li>
    </ul>
   </li>
   <li>
    Hyväksyy jäsenekseen kenet tahansa hakijan, ellei perusteltuja syitä hakemuksen hylkäämiseen ole. Jäsenyyden alaikäraja sallitaan.
   </li>
   <li>
    Kuvaa itseään hacklabina, hackerspacena tai muuna vastaavana julkisuudessa. Yhdistyksellä on omat verkkosivut, jotka esittelevät asian samalla tavoin.
    <ul>
     <li>
      Täytyy kysellä Joensuulta mitä tästä ajattelevat. Yritän tässä hivuttaa niille tätä ajatusta vähitellen :)
     </li>
     <li>
      kuvaa ja nimeää itsensä, jopa?
     </li>
     <li>
      Omat verkkosivut -- jotta eivät käytä kaikkeen facebookia tms.
     </li>
    </ul>
   </li>
   <li>
    (laitan tähän vain tajunnanvirtaa, joku voi muokata virallisemmaksi, osittain päällekkäinen edellisten kohtien kanssa) Yhdistyksen tarkoituksena on tarjota työtila ja työkaluja jäsenistön käyttöön. Tavoitteena on muodostaa monipuolinen yhteisö tekniikasta, teknologiasta, taiteesta, jne. kiinnostuneille jäsenille. (ts. yhden asian "hacklabit" rajataan pois) - sama olikin jo tuola alempana, sorge :)
   </li>
   <li>
    Ei ole uskonnollisesti tai poliittisesti sitoutunut
    <ul>
     <li>
      Tämäkään kohta ei ole välttämätön, jos paikkakunnalta voi hyväksyä useita labeja. Mutta jos tavoitetila on että yksi hacklab/maantieteellinen alue niin tämä kriteeri ihan hyvä olla.
     </li>
     <li>
      Mun mielestä se on aika tärkeä. En halua olla tukemassa tälläsiä yhdistyksiä edes välillisesti. Moni yhdistys kertoo säännöissään että ei ole tällä lailla sitoutunut.
     </li>
    </ul>
   </li>
   <li>
    Kattojärjestö jättää oikeuden itselleen päättää kriteereiden toteutumisesta ja niistä joustamisesta kokonaisarvioinnin perusteella. Arvioinnin tekee kattojärjestön hallitus (vai vuosikokous?) jäsenhakemuksen, yhdistyksen toiminnan, yhdistyssääntöjen, toiminnan järjestäytymisen ja esitetyn toiminnan tavoitetilan pohjalta.
    <br/>
    <br/>
    <br/>
    <br/>
   </li>
  </ul>
  Jäsenyhdistyksiksi EI hyväksytä esimerkiksi
  <br/>
  <br/>
  (tämä kohta on "epävirallinen" eli lähinnä selventää ylempänä olevia kriteerejä yleisissä ja mahdollisesti vastaan tulevissa tilanteissa)
  <br/>
  <br/>
  <ul>
   <li>
    Yksistään vuokrattavia tai käyttöajan mukaan hinnoilteltuja työtiloja, joihin ei liity yhteisöllisyyttä tai yleishyödyllisyyttä
   </li>
   <li>
    Yhdistykset, jotka asettavat rajoituksia jäsenyyden esteeksi (esim yritysten ja oppilaitosten pajat, eksklusiiviset kaveriporukat).
   </li>
   <li>
    Toiminnassaan tai säännöissään kapeaksi rajattuun toimintaan keskittyneitä kerhoja ja työtiloja (esim radioamatööri-, ja lennokkikerhot, kimppatallit)
    <ul>
     <li>
      entäs todella laveasti tai ehkä kaupallisen haiskahtavasti määriteltyihin sääntöihin puuttuminen? esim. yhdistelee startup-toiminnan tukemista, pelinkehitystä, keksintöjen ja tuotteiden kehittelyä, alueellista yritystoimintaa -- tai mitä tahansa muuta, jossa keskiössä ei ole harrastus, koulutus, tekniikka, kädentaidot ja taide? esim:
      <ul>
       <li>
        Mun mielestä nämä yhteisöt ovat jotain muita kuin tässä dokumentissa tarkoitettuja hacklabeja. Kaupunkien, kuntien, yritysten, tms. puolikaupallisesti tukemat porukat ovat tavoitteiltaan aika erilaisia eikä idealogia siten kohtaa. Toki näiden kanssa voi viritellä kaikenlaista yhteistyötä. - Mokis
       </li>
      </ul>
     </li>
    </ul>
   </li>
   <li>
    Yhdistystä, jonka pääasiallisena tarkoituksena on kaupallisen toiminnan tai tuotekehityksen tarpeiden tukeminen, tai joka sääntöjensä tai toimintansa perusteella tukee ensisijaisesti jotain muuta kuin harrastetoiminnan mahdollistamista.
   </li>
   <li>
    Toisen organisaation hallinnassa toimivia työtiloja, vaikka olisivat yleisön käytettävissä (esim kirjastojen ja koulujen työtilat)
    <ul>
     <li>
      Tartteeko tätä olla? eihän me tiloja oteta jäseneksi vaan yhdistyksiä. Pitäisi ehkä muotoilla paremmin, mutta ehkä tuo kriteeri 2 riittää (jos kuka tahansa voi hakea)
     </li>
     <li>
      Näitä tuntuu tulevan nyt paljon ja käyttävät nimityksiä miten sattuu, mun mielestä ihan selvyyden vuoksi ois hyvä ampua ne alas heti alkuun.
     </li>
     <li>
      Huom,
      <s>
       Lahti taitaa toimia tiloissa, jotka ovat joinakin viikon hetkinä ja kellonaikoina muussa käytössä kuin yhdistyksen omassa?
      </s>
      Lahdella oma työtila toisen työtilan yhteydessä, eli ei taida koskea heitä, mutta luetaan tämä tarkkaan vielä ja katsotaan, onko määrittely siltikään OK. Kouvolassa oli toimintaa kirjaston tiloisssa? Varotaan kirjaamasta tätä mitenkään sellaisella tavalla, että tämänkaltaiset rajatapaukset jäävät rannalle.
     </li>
     <li>
      Lahdella ei periaatteessa tilat ole omassa hallinnassa tällähetkellä. Vuokran maksaaa eri taho, kunnes saadaan oma toiminta siihen malliin, että voidaan itse maksaa vuora.
     </li>
     <li>
      Riittäisikö muotoilu, että esteeksi luetaan, jos hakija on jokin muu kuin Suomessa rekisteröity yhdistys, mikä rajaa jo esimerkin kaltaiset tilanteet pois? Osuuskuntia ei varmaankaan oteta mukaan? Tässä voi sitten lisätäsmennyksenä lukea esimerkkeinä koulujen työtilat.
     </li>
     <li>
      Tätä ei ole pakko kirjata mihinkään. Em. ohjenuoraa voidaan käyttää kun valintaa tehdään, vaikka se ei olisi virallinenkaan, tällöin harkinnalle jää varaa. Lienee tavallista että aloittelevalla yhteisöllä ei ole tilaa ollenkaan tai käytetään jonkun muun hallinnassa olevia tiloja.
     </li>
    </ul>
   </li>
   <li>
    Yhdistystä, jolla ei ole aikomusta
    <s>
     hankkia
    </s>
    järjestää toiminnalleen jatkuvaluonteista fyysistä työtilaa (esim. Internet-yhteisöt ja -yhdistykset)
    <ul>
     <li>
      jatkuvaluonteinen, koska ei voida hyväksyä projektiluonteista tai hankerahoitteista lyhytaikaista toimintaa
      <br/>
      <br/>
     </li>
    </ul>
   </li>
  </ul>
  Entäs nämä Myco Hacklabit ym. yhden asian ryhmät, jotka toimivat kuitenkin valtakunnallisesti? Ei varmaan jäseneksi, mutta voidaanko tehdä yhteistyötä ja antaa siunaus käyttää nimeä (vaikka lupaa ei tarvitsisikaan kysyä).
  <br/>
  <ul>
   <li>
    Se lienee eri keskustelu. Hacklabejahan ne eivät ole.
   </li>
   <li>
    Joo, meidän on ehkä paras pitää kiinni tässä asiassa meidän näkemyksestä hacklab-sanan tarkoitukseksi.
   </li>
   <li>
    IMHO, heitä voisi ohjata (ystävällisesti) käyttämään jotain muuta määritelmää itsestään. Yhteistyötä tehdään lähtökohtaisesti kaikkien kanssa, jos se on molempien osapuolien intressien mukaista.
    <br/>
    <br/>
    <br/>
    <br/>
   </li>
  </ul>
  <b>
   Erityishuomioita:
  </b>
  <br/>
  Kouvola
  <br/>
  <ul>
   <li>
    toimii kirjaston tiloissa?
   </li>
   <li>
    aloittelevaa toimintaa, saattaa ehkä tavoitella jotain muuta järjestelyä myöhemmin?
   </li>
  </ul>
  Lahti
  <br/>
  <ul>
   <li>
    vuokran maksaa Ladec Oy, Lahden Seudun kehitys
   </li>
   <li>
    Ladecin tarkoituksena tukea paikallista maker kulttuuria. ja auttavat pääsemään jaloillemme. kun voidaan hoitaa vuokra itse, niin he väistyvät takavasemmalle pikkuhiljaa
   </li>
   <li>
    kuviossa täyttyy ajatus ja toive siitä, että tavoitteena on omaehtoisesti toimiva yhdistys, mitä pitää myös painottaa
   </li>
  </ul>
  Pori
  <br/>
  <ul>
   <li>
    Ei omaa yhdistystä. Satky ry.:n kerhotoimintaa
   </li>
  </ul>
  Joensuu
  <br/>
  <ul>
   <li>
    Ei varsinaisesti esittäydy julkisesti hacklabina. Ei mainintaa hacklabeista nettisivuilla
   </li>
  </ul>
  Virrat
  <br/>
  <ul>
   <li>
    Toimii oppilaitoksen tiloissa. Tavoittelee omia tiloja myöhemmin.
   </li>
  </ul>
  Nokia
  <br/>
  <ul>
   <li>
    5.1. saatu yhteys nokialaisiin #hacklab.fi-kanavalla
   </li>
   <li>
    Tarjoaa toimitiloja muillekin kuin jäsenille, jäsenyys yleensä hacklabeissa melko kallis -&gt; eksklusiivinen malli vähävaraisia harrastajia kohtaan. Tästä johtuen Nokian ry:n varat on tarkoitettu käytettäväksi paikallisesti harrastuneisuuden tukemiseen, ei kattojärjestön jäsenmaksuun.
   </li>
  </ul>
  Jäsenmaksuasiasta ei ole vielä neuvoteltu mitään, eikä sellaiseen varmaankaan ole  kiinnostusta.
  <br/>
  "
  <br/>
  4. Liittymis- ja jäsenmaksu
  <br/>
  Jäsenyhdistyksiltä perittävän liittymismaksun ja vuotuisen jäsenmaksun suuruudesta päättää syyskokous." -&gt; kustannuksia. Kohdan neljä voisi poistaa jos sellaista ei aiota kerätä.
  <br/>
  Nimellisen jäsenmaksun keräämisellä on toisaalta helppo pitää jäsenrekisteriä puhtaana, kun voi epäaktiiviset siivota pois puuttuvien maksujen perusteella :)
  <br/>
  Yhdistyksen kokouksessa voidaan päättää että jäsenmaksu on aina nolla euroa.
  <br/>
  Nollan euron suoritusta ei taida voida tehdä, eli epäaktiivisuutta ei voi tuolla keinoin mitata.
  <br/>
  Esim. jos yhdistyksestä tulee epäaktiivinen eikä niitä kiinnosta lähettää eroamisilmoitusta, on helpompi poistaa ne rekisteristä puuttuvan euron jäsenmaksun vuoksi kuin odotella ilmoitusta, jota ei enää jakseta lähettää. Vähemmän vaivaa tulisi tietty ilmaisesta jäsenyydestä.
  <br/>
  Eikös tuolla ole rapsausvelvollisuus joka tapauksessa. Eli puuttuvasta rapsasta voi poistaa jäsenyhdistyksen.
  <br/>
  Se on varmaan tärkeämpi kohta kyllä, jäsenyyden velvollisuuksia voi olla muutkin kuin jäsenmaksut.
  <br/>
  Pelkästään jäsenrekisterin takia jäsenmaksu kuulostaa turhalta. Jäsenyhdistyksillä on jo velvollisuus toimittaa toimintakertomus, tase jne joten niiden puuttuessa voidaan olettaa yhdistyksen eronneen. Mun mielestä labeilta ei pitiäsi liikkua raha liitolle paitsi erikseen sovituissa käytännön hankinnoissa sikäli kun liitolla ei ole yhtään rahaa.
  <br/>
  <br/>
 </body>
</html>