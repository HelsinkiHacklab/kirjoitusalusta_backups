<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html lang="en" xml:lang="en" xmlns="http://www.w3.org/1999/xhtml">
 <head>
  <meta content="text/html; charset=utf-8" http-equiv="Content-type"/>
  <meta content="en-us" http-equiv="Content-Language"/>
  <title>
   /hacklab-fuug-monikerroslevy
  </title>
 </head>
 <body>
  <b>
   Hakemus BGA-prosessien kehittämiseen
  </b>
  <br/>
  <br/>
  <b>
   Tiedot hakijasta
  </b>
  <br/>
  <br/>
  Helsinki Hacklab ry
  <br/>
  Nilsiänkatu 10-14 B
  <br/>
  00510 Helsinki
  <br/>
  <br/>
  E-Mail: hallitus@helsinki.hacklab.fi
  <br/>
  Y-Tunnus: 2346395-6
  <br/>
  WWW:
  <a href="http://helsinki.hacklab.fi/">
   http://helsinki.hacklab.fi/
  </a>
  <br/>
  Asianhoitaja: Hans Häggström, hans.haggstrom@iki.fi
  <br/>
  <br/>
  <b>
   Mihin tarkoitukseen apurahaa haetaan
  </b>
  <br/>
  <br/>
  Helsinki Hacklabin tavoitteena on ylläpitää Helsingissä työpajaa jossa jäsenet pystyvät rakentamaan erilaisia teknisiä projekteja yhdessä tai itsenäisesti.  Harrastamme myös ideoiden vaihtoa ja muuta sosiaalista kanssakäymistä, pidämme avoimia koulutustilaisuuksia ja teemme materiaalin ja työkalujen yhteistilauksia. Inspiraationamme ovat lukuisat  samankaltaiset tilat maailmalla, joita kutsutaan hakkeritiloiksi (eng. hackerspace).
  <br/>
  <br/>
  Toiminta pyörii erittäin vahvasti open-source ja open-hardware konseptien varassa. Käytämme avoimen lähdekoodin ohjelmistoja aina kun soveltuva ohjelmisto on olemassa ja osa jäsenistöstämme on aktiivisia avoimen lähdekoodin kehittäjiä. Suosimme open-hardware -projekteja alustavalinnoissa (Arduino, RepRap, jne) ja kaikki yhteisesti kehitetyt projektit julkaistaan sekä ohjelmiston että laitteiston osalta avoimella lisensseillä. Useat jäsenet  julkaisevat omatkin projektinsa vastaavasti. Täten kaikki Hacklabin toimintaa tukeva toiminta tukee open-source, open-hardware ja open-standards -liikkeitä.
  <br/>
  <br/>
  Harrastajat ovat jo vuosia voineet valmistuttaa 2-kerroksisia piirilevyjä ja kytkeä näihin komponentteja kotioloissa. Uusimmat elektroniikan edistysaskelet ovat johtaneet laitteisiin,  jotka vaativat vähintään 4-kerrospiirilevyjä ja komponenttien liittämistä  ladontakoneella piirilevylle. Nämä teknologiat ovat pitkään olleet ainoastaan suurien yritysten ulottuvilla. Open Source- ja  Maker-liikkeiden kerättyä maailmanlaajuista kannatusta Kiinaan on  syntynyt startup-yrityksiä ja pienasiakkaita palvelevia tehtaita, jotka  tuovat suurten yritysten tuotantomahdollisuudet kansalaisten ulottuville.
  <br/>
  <br/>
  Projektin  tavoitteena on hankkia yhdistykselle osaamista 4-kerrospiirilevyjen suunnittelusta, tuottamisesta ja uuden teknologian suomista  mahdollisuuksista. Rahoitus mahdollistaa usean modernia teknologiaa hyödyntävän piirilevyn teettämisen. Saatuamme kokemuksia ja osaamista nykyaikaista tekniikkaa hyödyntävien piirilevyjen   valmistamisesta koulutamme prosessin jäsenistöllemme.
  <br/>
  <br/>
  Lopputuloksena olemme saavuttaneet osaamisen ja tietotaidon jolla kiinnostuneet tekijät voivat pysyä ajan hermoilla ja hyödyntää uusimman teknologian suomia mahdollisuuksia projekteissaan.
  <br/>
  <br/>
  Kustannukset: Jokainen 10 kappaleen erä piirilevyjä maksaa 1200-2000 €. Anomme FUUGin säätiötä rahoittamaan vuosittain kahden sarjan tuottamisen. Rahoitus käytetään kokonaisuudessaan komponentti- ja valmistuskustannuksiin, eikä siitä makseta erillisiä palkkioita tai kulukorvauksia Helsinki Hacklabin jäsenistölle.
  <br/>
  <br/>
  <b>
   Aikaisemmat ja vireillä olevat apurahat
  </b>
  <br/>
  <br/>
  Helsinki Hacklab ei ole vastaanottanut aiemmin apurahoja,  eikä Helsinki Hacklabilla ole vireillä muita apurahahakemuksia kuin FUUGilta anotut.
  <br/>
  <br/>
  <br/>
 </body>
</html>
