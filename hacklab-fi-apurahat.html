<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html lang="en" xml:lang="en" xmlns="http://www.w3.org/1999/xhtml">
 <head>
  <meta content="text/html; charset=utf-8" http-equiv="Content-type"/>
  <meta content="en-us" http-equiv="Content-Language"/>
  <title>
   /hacklab-fi-apurahat
  </title>
 </head>
 <body>
  <b>
   Tänne juttua apurahojen hakemisesta
  </b>
  <br/>
  <br/>
  <i>
   Alan valitsemisen vaikeus
  </i>
  <br/>
  <br/>
  Hacklab-toiminnalle kannattaa hakea avustuksia taiteiden apurahaohjelmissa. Toinen mahdollinen voisi olla kansansivistystyön hakuohjelmat.
  <br/>
  <br/>
  Tieteen apurahahakemuksia arvioivat tieteentekijät tiedemaailman perustein. Ei oikein toimi meille.
  <br/>
  <br/>
  Helsingin hakemus Kulttuurirahastolle vuonna 2015 meni läpi kategoriassa taidekäsityö ja tarkoituksena soittimen tai muun työvälineen hankinta.
  <br/>
  <br/>
  <b>
   Muutamia apurahoja myöntäviä tahoja
  </b>
  <br/>
  <br/>
  <b>
   Ragnar Ekbergin Säätiö
  </b>
  (
  <a href="http://www.keksintösäätiö.fi/">
   http://www.keksintösäätiö.fi/
  </a>
  ) ... lasten, nuorten ja ikääntyvien ihmisten avustaminen...
  <br/>
  <br/>
  <b>
   Runar Bäckströmin säätiö
  </b>
  (
  <a href="http://www.runarbackstrominsaatio.fi/">
   http://www.runarbackstrominsaatio.fi/
  </a>
  ) ... rohkaista ja edistää keksintötoimintaa ...
  <br/>
  <br/>
  <b>
   Yksityisyrittäjäin Säätiö (
  </b>
  <a href="http://www.yksityisyrittajainsaatio.fi/index.php?id=9(31.10.)">
   <b>
    http://www.yksityisyrittajainsaatio.fi/index.php?id=9(31.10.)
   </b>
  </a>
  <b>
   )
  </b>
  <br/>
  ...   tukea yksityisyrittäjyyttä ja rakentaa sekä ylläpitää yrittäjyysmyönteistä ilmapiiriä ...
  <br/>
  XXXX Hacklab tarjoaa aloittelevalle yrittäjälle leppoisan ilmapiirin jossa yrittäjä voi keskustella yritysideastaan sekä mahdollisesti rakentaa tuotekehityksensä ensimmäisiä kokeiluversioita (prototyyppejä). Hacklabin yhteisöstä löytyy asiantuntijoita
  <br/>
  <ul>
   <li>
    elektroniikan
   </li>
   <li>
    mekatroniikan
   </li>
   <li>
    puutöiden
   </li>
  </ul>
  alueilta
  <br/>
  <br/>
  <b>
   Suomen Kulttuurirahasto
  </b>
  <br/>
  <ul>
   <li>
    1) Keskusrahasto
    <ul>
     <li>
      koko Suomen sisäinen hakuohjelma
     </li>
     <li>
      haku lokakuussa
     </li>
    </ul>
   </li>
   <li>
    2) Maakuntarahastot (jokaisella maakunnalla omansa)
    <ul>
     <li>
      tukee paikallisia hankkeita
     </li>
     <li>
      ehkä vuoden tärkeimpiä?  - tähän on syytä hakea
      <ul>
       <li>
        joillain maakuntarahastoilla on painotuksia, jotka joko osuvat tai eivät meidänkaltaiseen toimintaan
       </li>
      </ul>
     </li>
     <li>
      voi hakea myös jos keskusrahaston hakemus ei onnistunut, hakuaika jatkuu vielä kun ilmoitus keskusrahastolta on jo tullut
     </li>
     <li>
      haku tammikuussa
      <br/>
      <br/>
     </li>
    </ul>
   </li>
  </ul>
  <b>
   Koneen Säätiö
  </b>
  <br/>
  <ul>
   <li>
    Hakuaika syyskuussa
   </li>
   <li>
    Tukea erityisesti tieteen ja taiteen väliselle yhteistyölle
   </li>
   <li>
    tulokset joulukuussa, itsenäisyyspäivän aikoihin
    <br/>
    <br/>
   </li>
  </ul>
  <b>
   Taike
  </b>
  <br/>
  <ul>
   <li>
    Hakuaika lokakuussa, muita hakuaikoja keväällä (hankeohjelmat)
   </li>
   <li>
    Huom: "Valtionavustus ei saa kattaa toiminnan tai hankkeen kulujen täyttä määrää, ellei tähän ole erityistä syytä." --&gt; suhteutettava vuosibudjettiin
   </li>
   <li>
    periaattessa haku on jaettu rajaavasti erityis- ja yleisavustuksiin, toisaalta yleisavustushakemus voidaan käsitellä erityisavustuksena jos se ei täytä kriteerejä. kts. esim. erityisavustuksen ehto
    <i>
     "Avustusta ei myönnetä yhteisön säännönmukaisen perustoiminnan kuluihin (toiminta-avustus)." ???
    </i>
   </li>
   <li>
    1) erityisavustukset
    <ul>
     <li>
      Taike ei myönnä alle 1500 euron avustuksia. Avustus on aina osa  projektin kokonaisrahoitusta, joten se ei voi kattaa hankkeen kaikkia  kuluja.
     </li>
    </ul>
   </li>
   <li>
    2) yleisavustukset   &lt;- hankalampi soveltaa
    <ul>
     <li>
      Mikäli hakemus on selkeästi projektiluonteinen tai yhdistyksen  toimintavolyymi näyttää niin pieneltä, ettei toiminta-avustus tule  kyseeseen, voidaan hakemus siirtää käsiteltäväksi erityisavustuksena,  jolloin hakijalle ilmoitetaan asiasta. Taiteen edistämiskeskus ei myönnä alle 10 000 euron toiminta-avustuksia,  vaan tätä pienemmät tukisummat on haettava ja myönnetään  erityisavustuksena projektiin tai projekteihin.
     </li>
     <li>
      <b>
       huom
      </b>
      avustusta ei voi myöntää, jos
      <ul>
       <li>
        hakijan toiminta on harrastuspohjaista
       </li>
       <li>
        hakijan toiminta perustuu koulutustoimintaan
        <br/>
        <br/>
       </li>
      </ul>
     </li>
    </ul>
   </li>
  </ul>
  <b>
   Kordelinin säätiö
  </b>
  <br/>
  <ul>
   <li>
    <a href="http://kordelin.fi/">
     http://kordelin.fi/
    </a>
   </li>
   <li>
    elokuu
    <br/>
    <br/>
   </li>
  </ul>
  <b>
   Opetus- ja kulttuuriministeriön avustukset
  </b>
  <br/>
  <ul>
   <li>
    Järjestöjen vapaaseen sivistystyöhön
   </li>
   <li>
    <a href="http://www.minedu.fi/OPM/Koulutus/koulutuspolitiikka/avustukset/valtionavustukset_jarjestojen_vapaaseen_sivistystyohon?lang=fi">
     http://www.minedu.fi/OPM/Koulutus/koulutuspolitiikka/avustukset/valtionavustukset_jarjestojen_vapaaseen_sivistystyohon?lang=fi
    </a>
   </li>
   <li>
    Hakemukset tulee toimittaa opetus- ja kulttuuriministeriön kirjaamoon tavallisesti joskus vuoden loppuun mennessä
    <br/>
    <br/>
   </li>
  </ul>
  <b>
   Kansan sivistysrahasto
  </b>
  <br/>
  <ul>
   <li>
    <a href="http://www.sivistysrahasto.fi/apuraha">
     http://www.sivistysrahasto.fi/apuraha
    </a>
   </li>
   <li>
    elokuu
    <br/>
    <br/>
   </li>
  </ul>
  <b>
   Lisää
  </b>
  <br/>
  <a href="https://discourse.hacklab.fi/t/management-avustusanomuksia/304">
   https://discourse.hacklab.fi/t/management-avustusanomuksia/304
  </a>
  <br/>
  <br/>
  ---------------------------------------------
  <br/>
  <br/>
  <b>
   Miten hakuun valmistaudutaan
  </b>
  <br/>
  <ul>
   <li>
    Kirjoita yksi hyvä hakemuspohja, käytä materiaalia päivitettynä ja soveltaen uudestaan muissa hakuohjelmissa
   </li>
   <li>
    Käy lukemassa hakulomake läpi ennen kuin alat kirjoittamaan
   </li>
   <li>
    Tutki minkälaisia apurahoja aiemmin on myönnetty edellisinä vuosina
    <ul>
     <li>
      Millaisia summia on myönnetty, mikä on ollut tyypillinen summa ja mikä maksimi
     </li>
     <li>
      Minkä alojen kategorioissa on jaettu millaisia apurahoja
     </li>
     <li>
      Millaiset tahot rahoja ovat saaneet
     </li>
     <li>
      Päätä oman hakemuksesi kategoria
     </li>
    </ul>
   </li>
   <li>
    Keskity ensisijaisesti hyvän ja uskottavan
    <b>
     hanke- ja budjettisuunnitelman
    </b>
    tekemiseen - hakemus onnistuu tai kaatuu riippuen siitä, kuinka hyvin pystyy perustelemaan rahoituksen todellisen tarpeen
    <ul>
     <li>
      varmista että yhdistyksellä ja hakemuksen kirjoittajalla on samanlaiset ajatukset budjetoitujen hankintojen tarpeellisuudesta, käyttötavoista ja perusteista
     </li>
     <li>
      kirjoita hankesuunnitelma arvioitsijaa ajatellen: vaikka yhdistykselle olisikin fiksumpaa käyttää isompi summa kohteeseen X, niin kohde Y voi olla helpommin perusteltavissa hankkeen kuvailussa – X:n voi hankkia sitten myöhemmin yhdistyksen omilla rahoilla
     </li>
     <li>
      minkä kuvan budjetti antaa hankkeesta – käytetäänkö rahaa vain työkaluihin vai onko muistettu myös henkilösuojaimet, työpisteen turvallisuus ja puhtaanapito?
     </li>
    </ul>
   </li>
   <li>
    Kerää toiminnasta
    <b>
     jatkuvaa yhteisön omaa CV
    </b>
    :tä, päivitä aina kun jotain isompaa yleisöä kiinnostavaa on tullut tehtyä ennen kuin unohdat mitä ne olivat
    <ul>
     <li>
      <a href="https://github.com/HelsinkiHacklab/pr/blob/master/Yhteiso-CV.md">
       https://github.com/HelsinkiHacklab/pr/blob/master/Yhteiso-CV.md
      </a>
     </li>
     <li>
      mainitse oma tuotanto ja eri toimijoiden kanssa toteutetut yhteistyöt
     </li>
     <li>
      esittely, aiempi toiminta, osallistumiset tapahtumiin
     </li>
     <li>
      koulutukset ja kurssit omana pääotsikkona
     </li>
    </ul>
   </li>
   <li>
    Ota yhteyttä potentiaalisiin lausunnonantajiin 1,5-1 kuukautta ennen apurahan hakemisen viimeistä päivämäärää. Pyydä lausuntoa vain sellaisilta,
    <b>
     joiden kanssa on ollut aiemminkin tekemisissä
    </b>
    , tehty yhteistyötä tai on muutoin palveluksen velkaa. Yritä saada omat lausuntonsa vaikka kahdelta eri toiminnan alalta, esim. taide + koulutus.
    <ul>
     <li>
      oppilaitokset, yliopistot, ammattikorkeakoulut, yläasteen käsityön opettajat ym.
     </li>
     <li>
      taidelaitokset, museot, kulttuurikeskukset
     </li>
     <li>
      taiteilijat
     </li>
     <li>
      kunnan nuoriso- ja sivistystoimen henkilöt
     </li>
     <li>
      liiketoiminnan tai alueellisen kehittämisen asiantuntijat ja järjestöt
     </li>
     <li>
      median edustajat (?)
     </li>
     <li>
      ole ajoissa yhteydessä lausunnonantajiin, jotta haku ei stoppaa yhteydenpidon hankaluuksiin, pyydä kuittaus kun lausunto on tehty, jos se tehdään omalla lomakkeella (saapuneista lausunnoista ei yleensä välity tietoa hakijalle)
      <br/>
      <br/>
     </li>
    </ul>
   </li>
  </ul>
  ---------------------------------------------
  <br/>
  <br/>
  <b>
   Hakemuksen sisältö: ideoita ja asiasanoja esittelyosaan
  </b>
  <br/>
  <ul>
   <li>
    Perustiedot, monesko toimintavuosi, jäsenmäärä, oman tilan kuvailu
   </li>
   <li>
    Toiminnan laajuus, merkittävyys omalla alueella, omalaatuisuus ja muiden vastaavien toimijoiden puuttuminen, oma vastuualue kentällä
   </li>
   <li>
    Työmenetelmät, niiden paljous, rajoittamattomuus
   </li>
   <li>
    Yhteisöllisyys, omaehtoisuus, itsenäisyys, jäsenrahoitteisuus, talkootyö
   </li>
   <li>
    Avoimuus, uusien jäsenten vastaanottaminen, toiminnan kehittämisen tahto
   </li>
   <li>
    Kaikki ilmaiseksi tarjottu tai tuotettu, toimintaan osallistumisen edullisuus ja kustannusten jakaminen
   </li>
   <li>
    Avoimet järjestelmät, yhteistyö, jakamistalous, vertaisoppiminen
   </li>
   <li>
    Uudet työmenetelmät ja perinteiset kädentaidot, 3D-tulostaminen ja puutyöt
   </li>
   <li>
    Yhteistyö Suomen muiden yhdistysten kanssa, aktiivisuus toiminnan levittämisessä muihinkin kaupunkeihin, resurssien keskinäinen jakaminen kaupunkien välillä
   </li>
   <li>
    kierrätystaide, mediataide, digitaalinen taide
    <br/>
    <br/>
   </li>
  </ul>
  <b>
   Hakemuksen sisältö: kehittämiskohteiden perustelu
  </b>
  <br/>
  <ul>
   <li>
    Toimintaedellytysten turvaaminen ja jatkuvuus
   </li>
   <li>
    Uudet mahdollisuudet, työmenetelmät ja sen arvioitu vaikutus
   </li>
   <li>
    Työturvallisuus, rikkinäisen korjaaminen, esteettömyys, työolosuhteiden kohentaminen
   </li>
   <li>
    Vapaaehtoisten kuormittumisen ehkäiseminen, ydintomintaan keskittymisen mahdollistaminen, vapautuvat resurssit
   </li>
   <li>
    Toimintaan osallistumisen esteiden vähentäminen avustuksella (esim. vähemmän maksullisia asioita, saavutettavuus, enemmän tilaa pyörätuolille yms.)
    <br/>
    <br/>
   </li>
  </ul>
  ---------------------------------------------
  <br/>
  <br/>
  <i>
   Esimerkkinä Helsingin lyhyt esittely Kulttuurirahastolle 2015 lähetetyn hakemuksen esittelyosasta
  </i>
  <br/>
  <br/>
  "Metalli-, puu- ja tulityötilat sekä työkaluja avoimeen työpajaamme"
  <br/>
  <br/>
  Helsinki Hacklab ry on viisi vuotta toiminut yhdistys, joka pyrkii kehittämään ja edistämään jäsentensä sekä lähiseutunsa tieteellisiä, teknillisiä, taiteellisia sekä kädentaidollisia harrastusmahdollisuuksia. 215 neliömetrin kokoinen työtilamme on avoin sekä jäsenille että kaikille toimintaan tutustuville vierailijoille. Tilan ylläpito perustuu täysin vapaehtoisten tekemään talkootyöhön. Tilassa on huoneet puuverstastyölle, elektroniikan rakentelulle, yleistila koulutuskäyttöön, 3D-tulostimia, tarraleikkuri, kemianurkka, piirilevyjen valmistusvälineet ja lukuisia sähkötyökaluja. Olemme tehneet taideyhteistyötä, ja Helsingin yliopisto on käyttänty tilojamme koulutuksiinsa. Olemme kasvava, itsenäinen ja jäsentemme rahoittama yhteisö.
  <br/>
  <br/>
  <i>
   ... saman hakemuksen hankkeen esittelyssä johdantotekstinä ...
  </i>
  <br/>
  <br/>
  Yhdistyksen esittely
  <br/>
  Helsinki Hacklab ry. on yhteisö pääkaupunkiseudun alueella asuville rakentelijoille, elektroniikan, ohjelmoinnin ja kädentaitojen harrastajille, sekä kaikkea tätä ja muutakin oppimaan haluaville ihmisille. Meillä on työtila Helsingin Pitäjänmäessä, jossa on jatkuvaa toimintaa, viikkokokoontumisia sekä kaikille osallistujille avoimia ja maksuttomia kursseja. Työtilamme ovat tällä hetkellä keskeneräiset, eikä siellä ole viihtyisää tai turvallista kokoontua työskentelemään, mikä hankaloittaa varsinkin kaikille avointen ja ilmaisten kurssiemme järjestämistä.
  <br/>
  Toiminnassamme on mukana monia sitoutuneita vapaaehtoisia, jotka ovat remontoineet pajastamme toimivan, monipuolisen ja yhteisöllisen työtilan. Jäsenmäärämme kasvaa jatkuvasti ja työvälineille löytyy paljon käyttäjiä. Monet vierailjoistamme ja kurssilaisistamme kokeilevat 3D-tulostusta ja perinteisempiäkin työvälineitä ensi kertaa juuri meidän yhdistyksemme työtiloissa.
  <br/>
  Haemme avustusta tulityötilan, metallintyöstöhuoneen ja puuverstaan rakentamiseen. Nämä puutteet talkootöillä remontoimassamme työpajatilassa ovat tärkeimmät lähiaikojen kehittämiskohteet. Tämä sekä mahdollistaisi uusia koulutuksia että vapauttaisi tilaa kaikelle muulle työskentelylle koko pajassamme.
  <br/>
  <br/>
  <i>
   ... ja tähän sitten itse hankkeen esittely ja kertomus viime aikojen yhteistyöprojekteista taiteen ja koulutuksen aloilla...
  </i>
  <br/>
  <br/>
  ---------------------------------------------
  <br/>
  <br/>
  Erään lausunnonantajan ja kokeneen apurahanhakijan neuvo hacklabeille:
  <br/>
  <i>
   Neuvoni on että hakemisessa kannattaa olla järjestelmällinen: kaikista lävistä ja aina vaan uudelleen niin kyllä sieltä jostain lykästää…
  </i>
  <br/>
  <br/>
 </body>
</html>