<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html lang="en" xml:lang="en" xmlns="http://www.w3.org/1999/xhtml">
 <head>
  <meta content="text/html; charset=utf-8" http-equiv="Content-type"/>
  <meta content="en-us" http-equiv="Content-Language"/>
  <title>
   /hacklab-fuug-tarraleikkuri
  </title>
 </head>
 <body>
  <b>
   Hakemus Roland CAMM-1 GX-24 tarraleikkurin hankintaan
  </b>
  <br/>
  <br/>
  <b>
   Tiedot hakijasta
  </b>
  <br/>
  <br/>
  Helsinki Hacklab ry
  <br/>
  Nilsiänkatu 10-14 B
  <br/>
  00510 Helsinki
  <br/>
  <br/>
  E-Mail: hallitus@helsinki.hacklab.fi
  <br/>
  Y-Tunnus: 2346395-6
  <br/>
  WWW:
  <a href="http://helsinki.hacklab.fi/">
   http://helsinki.hacklab.fi/
  </a>
  <br/>
  <br/>
  Asianhoitaja: Eero af Heurlin, eero.afheurlin@iki.fi
  <br/>
  <br/>
  <b>
   Mihin tarkoitukseen apurahaa haetaan
  </b>
  <br/>
  <br/>
  Helsinki Hacklabin tavoitteena on ylläpitää Helsingissä työpajaa jossa jäsenet pystyvät rakentamaan erilaisia teknisiä projekteja yhdessä tai itse. Ajatuksena on myös harrastaa ideoidenvaihtoa ja muuta sosiaalista kanssakäymistä, pitää avoimia koulutustilaisuuksia ja tehdä materiaalin ja työkalujen yhteistilauksia. Inspiraationamme ovat lukuisat samankaltaiset tilat maailmalla, joita kutsutaan hakkeritiloiksi (eng. hackerspace) tai FabLabeiksi.
  <br/>
  <br/>
  Toiminta pyörii erittäin vahvasti open-source ja open-hardware konseptien varassa. Käytetämme avoimen lähdekoodin ohjelmistoja aina kun järkevä ohjelmisto on olemassa ja osa jäsenistöstämme on aktiivisia avoimen lähdekoodin kehittäjiä. Suosimme open-hardware -projekteja alustavalinnoissa (Arduino, RepRap, jne) ja kaikki yhteisesti kehitetyt projektit julkaistaan sekä ohjelmiston että laitteiston osalta avoimella lisensseillä. Useimmat jäsenet  julkaisevat omatkin projektinsa vastaavasti. Täten kaikki Hacklabin toimintaa tukeva toiminta tukee open-source, open-hardware ja open-standards -liikkeitä.
  <br/>
  <br/>
  Nykyään suurin osa elektroniikan komponenteista on saatavilla ainoastaan yhä pienemmissä pintaliitos-paketeissa, tietyn koon alle mentäessä näiden juottaminen ilman juotospasta-maskia muuttuu todella ongelmalliseksi. Kaupallisilta palveluilta saa maskeja mutta hinnoittelu ei sovellu harrastelijan prototyyppilevyille, mikäli itse maski olisi järkevänhintainen niin toimitusaika on sitten viikkoja. Olemme tehneet kokeita maskien valmistamisesta vinyylitarrasta laserleikkaamalla mutta ensinnäkin vinyylin laserleikkaaminen aiheuttaa vaarallisia huuruja ja toisekseen lopputulokset ovat olleet lähinnä välttäviä. Laadukkaiden tarraleikkurien käytöstä sen sijaan on ollut maailmalla hyviä kokemuksia kertakäyttöisten maskien valmistuksessa vinyylitarrasta. Lisäksi tällaisella löytyy muutakin käyttöä esim laitteiden käyttöpaneelien tekstien ja merkintöjen valmistuksessa, muiden maskeerauskalvojen leikkaus (esim. maalaukseen) yms.
  <br/>
  <br/>
  Anomme siis
  <b>
   Roland CAMM-1 GX-24 -
  </b>
  tarraleikkurin hankintaan varoja (tai kyseistä laitetta lahjoituksena). Syyskuussa 2013 tällainen maksoi Lamtekno:n verkkokaupassa 1790EUR (oletettavasti sis ALV).
  <br/>
  <br/>
  Kustannukset:1790EUR kertakustannus, haetaan FUUGin säätiötä rahoittamaan kokonaisuudessan.
  <br/>
  <br/>
  <b>
   Aikaisemmat ja vireillä olevat apurahat
  </b>
  <br/>
  <br/>
  Ei aikaisempia apurahoja, ei vireillä muita kuin FUUGilta anotut.
  <br/>
  <br/>
 </body>
</html>
