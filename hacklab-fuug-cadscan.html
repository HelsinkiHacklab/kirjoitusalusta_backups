<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html lang="en" xml:lang="en" xmlns="http://www.w3.org/1999/xhtml">
 <head>
  <meta content="text/html; charset=utf-8" http-equiv="Content-type"/>
  <meta content="en-us" http-equiv="Content-Language"/>
  <title>
   /hacklab-fuug-cadscan
  </title>
 </head>
 <body>
  <b>
   Hakemus CADScan Cubik 3D-skannerin hankintaan
  </b>
  <br/>
  <br/>
  <b>
   Tiedot hakijasta
  </b>
  <br/>
  <br/>
  Helsinki Hacklab ry
  <br/>
  Nilsiänkatu 10-14 B
  <br/>
  00510 Helsinki
  <br/>
  <br/>
  E-Mail: hallitus@helsinki.hacklab.fi
  <br/>
  Y-Tunnus: 2346395-6
  <br/>
  WWW:
  <a href="http://helsinki.hacklab.fi/">
   http://helsinki.hacklab.fi/
  </a>
  <br/>
  <br/>
  Asianhoitaja: Eero af Heurlin, eero.afheurlin@iki.fi
  <br/>
  <br/>
  <b>
   Mihin tarkoitukseen apurahaa haetaan
  </b>
  <br/>
  <br/>
  Helsinki Hacklabin tavoitteena on ylläpitää Helsingissä työpajaa jossa jäsenet pystyvät rakentamaan erilaisia teknisiä projekteja yhdessä tai itse. Ajatuksena on myös harrastaa ideoidenvaihtoa ja muuta sosiaalista kanssakäymistä, pitää avoimia koulutustilaisuuksia ja tehdä materiaalin ja työkalujen yhteistilauksia. Inspiraationamme ovat lukuisat samankaltaiset tilat maailmalla, joita kutsutaan hakkeritiloiksi (eng. hackerspace) tai FabLabeiksi.
  <br/>
  <br/>
  Toiminta pyörii erittäin vahvasti open-source ja open-hardware konseptien varassa. Käytetämme avoimen lähdekoodin ohjelmistoja aina kun järkevä ohjelmisto on olemassa ja osa jäsenistöstämme on aktiivisia avoimen lähdekoodin kehittäjiä. Suosimme open-hardware -projekteja alustavalinnoissa (Arduino, RepRap, jne) ja kaikki yhteisesti kehitetyt projektit julkaistaan sekä ohjelmiston että laitteiston osalta avoimella lisensseillä. Useimmat jäsenet  julkaisevat omatkin projektinsa vastaavasti. Täten kaikki Hacklabin toimintaa tukeva toiminta tukee open-source, open-hardware ja open-standards -liikkeitä.
  <br/>
  <br/>
  3D-tulostuksen luonnollinen aisapari on 3D-skannaus, mutta tähän mennessä valmis tarjonta on ollut kohtuuttoman kallista (ja tee-se-itse ratkaisuiden laatu huono). Nyt on saatavilla suhteessa edullinen ratkaisu; CADScan rahoitti valmistuksen aloittamisen Kickstarterin kautta ja nyt myy tuotteena Cubik mallista skanneria, vertailumme perusteella tämä on tällä hetkellä saatavilla olevista vaihtoehdoista kustannustehokkain.
  <br/>
  <br/>
  3D-skannauksesta on erityisesti hyötyä kun halutaan valmistaa varaosa hajonneen tilalle. Vaikka itse osaa ei voisi valmistaa 3D tulostamalla (ainakaan muovista perinteisellä 3D printterillä, hartsitulosteilla on paremmat ominaisuudet) niin mallin perusteella siitä voi teettää (tai tehdä) itse uuden kappaleen materiaalista jonka ominaisuudet vastaavat käyttötarkoitusta. Varsinkin monimutkaisten kappaleiden käsin mallintaminen on kohtuuttoman hankalaa, erityisesti sellaiselle harrastajalle jolla ei ole koulutusta tai kokemusta aiheesta.
  <br/>
  <br/>
  Haemme siis rahoitusta
  <b>
   CADScan Cubik
  </b>
  3D skannerin hankintaan, valmistajan verkkokaupan mukaan laite+verot+postikulut olisi 934.80GBP joka on noin 1120EUR.
  <br/>
  <br/>
  Kustannukset: 1120EUR kertakustannus, haetaan FUUGin säätiötä rahoittamaan kokonaisuudessan.
  <br/>
  <br/>
  <b>
   Aikaisemmat ja vireillä olevat apurahat
  </b>
  <br/>
  <br/>
  Ei aikaisempia apurahoja, ei vireillä muita kuin FUUGilta anotut.
  <br/>
  <br/>
 </body>
</html>
