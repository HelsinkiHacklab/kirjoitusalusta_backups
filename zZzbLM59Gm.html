<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html lang="en" xml:lang="en" xmlns="http://www.w3.org/1999/xhtml">
 <head>
  <meta content="text/html; charset=utf-8" http-equiv="Content-type"/>
  <meta content="en-us" http-equiv="Content-Language"/>
  <title>
   /zZzbLM59Gm
  </title>
 </head>
 <body>
  Miltä kuullostaa oman elannon hankkiminen ilman palkkaorjuutta? Oma asunto ilman velkaorjuutta? Mahan täyttäminen takapihan antimilla? Kaikki tämä ilman, että sinusta tuntuu, että vaihdoit palkkaorjuuden maaorjuudeksi.
  <br/>
  <br/>
  Tätä kaikkea ja paljon muuta lupaa projekti jonka dokumentaation löytää osoitteesta
  <a href="http://opensourceecology.org">
   http://opensourceecology.org
  </a>
  . Lyhenne OSE.
  <br/>
  <br/>
  <br/>
  Lyhyt esittely seuraa:
  <br/>
  <br/>
  Kyseisen projektin ideana on hyödyntää hyvin tunnettuja teknologioita kehittämällä avoimia/vapaita/halpoja versioita laitteista jotka luovat edellytykset modernille elämälle mahdollisimman vähällä työllä, käyttäen paikallisia resursseja. Tätä työkalusettiä kutsutaan nimellä GVCS - Global Village Construction Set (
  <a href="http://opensourceecology.org/gvcs.php)">
   http://opensourceecology.org/gvcs.php)
  </a>
  .
  <br/>
  <br/>
  <b>
   Esimerkiksi voimme ottaa talon rakentamisen:
  </b>
  <br/>
  <br/>
  Nykyään talonrakennusmateriaalit tulevat tehtaasta, ne kuljetetaan rekoilla ja itse rakentaminen vaatii pitkän koulutuksen ja paljon työtä. Rakentaminen vaatii kalliita laitteita jotka pääosin vuokrataan. Hinnaksi tulee &gt;100k€, mikä tarkoittaa käytännössä velkaa.
  <br/>
  <br/>
  Vaihtoehtoisia "ekologisia" rakennustapoja on monia, mutta useat niistä ovat hyvin työläitä, eikä niitä ole välttämättä testattu pohjoisissa oloissa. Yksi vaihtoehto on kuitenkin hyvin lupaava, nimittäin maatiilet (CEB - Compressed Earth Blocks).  Tähän tavitaan laite jolla puristaa sopivasta maa-aineksesta tiiliä (jotka kestävät useamman asuntokerroksen verran painoa). Projektin dokumentaatioasteella oleva useaan kertaan testattu laite (nimeltään Liberator) kustantaan n. 4 000€ osina (valmistusnopeus riippuu käytössä olevista laitteista jotka ovat osa GVCS:ää). Kaupalliset laitteet ovat &gt;40 000€. Hinnan lisäksi tämä avoimesti dokumentoitu laite on paljon nopeampi ja on suunniteltu "ikuiseksi" eli helposti huollettavaksi.
  <br/>
  <br/>
  Muita esimerkkejä laitteista, joiden hinnaksi on saatu 1/10 kaupallisten vastineiden hinnasta ja jotka ovat vähintään yhtä hyviä, ovat traktori ja lisälaitteet, joilla perustusten tieltä kaivetaan maata tiiliä varten, sekä CNC-leikkausrobotti, jonka avulla esim. maatiilikoneen valmistaminen sujuu hieman mukavammin. Lisäksi settiin kuuluu n. 50 muuta laitetta liittyen ruoan kasvattamiseen, keräämiseen, energian tuotantoon jne. jne. ( ks. lisää
  <a href="http://opensourceecology.org/gvcs.php">
   http://opensourceecology.org/gvcs.php
  </a>
  ). Näistä n. 50 laitteesta kahdeksan on prototyyppiasteella tai pidemmällä, eli on vielä paljon työtä edessä.
  <br/>
  <br/>
  <b>
   Rahoitus:
  </b>
  <br/>
  <br/>
  Vaikka näissä laitteissa ei itsessään ole mitään uutta tai ihmeellistä, täytyy nämä laitteet kehittää alusta asti ja dokumentoida niin että kuka tahansa voi paikallisesti kopioida tämän kehitystyön tulokset itselleen raaka-aineiden hinnalla.
  <br/>
  <br/>
  Tämä kehitystyö ei ole ilmaista! Projektin kahdessa vuodessa loppuun saattamiseksi vaadittavaksi rahasummaksi on arvioitu 2 M$, mikä on itse asiassa hyvin vähän verrattuna vaikka tyypillisen maataloustraktorin tai omakotitalon hintaan. Summa ei kuitenkaan ole lähellekkään kasassa, ja projektissa on vielä paljon tehtävää. Siksi tämä mainospuhe.
  <br/>
  <br/>
  <b>
   Lopuksi:
  </b>
  <br/>
  <br/>
  Tämä on aivan ilmeisesti minulle tärkeä projekti (olen pienistä tuloista huolimatta True Fan eli kuukausilahjoittaja), sillä aion hyödyntää kehitettäviä laitteita ja perustaa oman yhteisökylän niiden avulla. Uskon kuitenkin vahvasti, että tämä ainutlaatuinen projekti on kunnianhimoisin, mutta samalla tehokkain ja realistisin apu moniin maailman ongelmiin. Nälänhätä kun ei katoa Afrikasta tiputtamalla sinne riisiä, eikä luonnonvarojen tuhlaus lopu vaikka täällä säädetään mitä rajoituksia, kun halpatuotantomaista rahdataan tänne kertakäyttötavaraa. Mielestäni paras apu on antaa sekä Afrikkalaisille että rikkaille pohjoismaalaisille työkalut omaan elantoon paikallisilla resursseilla.
  <br/>
  <br/>
  <br/>
  <i>
   (Toteutunut rahoituskampanja: Tämä rahankeruukampanja tähtää siihen, että vuoden loppuun mennessä olisi talonrakennukseen vaadittavat laitteet testattu ja dokumentoitu kunnolla:
  </i>
  <br/>
  <a href="http://www.kickstarter.com/projects/622508883/global-village-construction-set">
   <b>
    <i>
     http://www.kickstarter.com/projects/622508883/global-village-construction-set
    </i>
   </b>
  </a>
  <br/>
  <br/>
  <i>
   Periaatteena on, että jos lahjoituslupauksia tulee tarpeeksi tietyssä ajassa ($40 000, 40 pv), rahat menevät projektille, muussa tapauksessa raha ei liiku mihinkään lahjoittajien tileiltä.)
  </i>
  <br/>
  <br/>
 </body>
</html>
