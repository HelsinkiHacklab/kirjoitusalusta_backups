<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html lang="en" xml:lang="en" xmlns="http://www.w3.org/1999/xhtml">
 <head>
  <meta content="text/html; charset=utf-8" http-equiv="Content-type"/>
  <meta content="en-us" http-equiv="Content-Language"/>
  <title>
   /vaasahack-vaasalaisia
  </title>
 </head>
 <body>
  Vaasa Hacklab
  <br/>
  <br/>
  Ihmisten asuessa tiiviisti kaupunkiympäristössä on vähemmän mahollisuuksia löytää riittävästi tilaa kotoa tai kaverin nurkista.
  <br/>
  <br/>
  Idea hacklabissa on tilan, koneiden ja laitteiden lisäksi myös yhteisö, eli mahdollista vaihtaa mielipiteitä ja näkemyksiä muiden samanhenkisten ihmisten kanssa ja erityisesti saada arvokasta neuvontaa itselle tuntemattomammissa aihealueissa.
  <br/>
  <br/>
  Hacklabeja on suomessa tällä hetkellä ainakin kymmenessä kaupungissa, lisää on tullut useampi vuodessa.
  <br/>
  <br/>
  Termi  hacklab on suomalaisittain hankala. Alunperin Massachusetts Institute  of Technologyssä syntynyt termi hack tarkoittaa kaikenlaista rakentelua  ja väkertelyä. Ihmemies MacGyver on hyvä esimerkki termistä hack. Hän  hakkeroi olemassa olevista tarvikkeista milloin mitäkin laitteita tai  ratkaisuja. Suomessa hack, hakkeri on vakiintunut kuvaamaan  tietoverkkoihin murtautujaa, tästä ei kuitenkaan hacklab-toiminnassa ole  kyse.
  <br/>
  <br/>
  Vaasa Hacklab Palosaarella Vanhalla saippuatehtaalla tarjoaa jäsenilleen 150m2 tiloissa hyvin varustellun puutyöverstaan, 3d-tulostimen, laserleikkurin, pienen cnc-jyrsimen, elektroniikkatyöpisteitä ja -komponentteja ja muuta materiaalia hyödynnettäväksi projekteissa. Ja ennenkaikkea Hacklab tarjoaa yhteisön eli muiden jäsenten vinkkejä ja näkemyksiä projektin toteuttamiseen.
  <br/>
  <br/>
  Tähän mennessä kahden vuoden aikana Palosaaren verstaalla on rakennettu muun muassa kolme 3d-tulostinta, yksi tietokoneohjattu piirilevyjyrsin helpottamaan elektroniikkatyöskentelyä, polkupyöriin lisävarusteita, muutama sähköavusteinen polkupyörä, Tiedekeskus Kaboomille muutama elektroniikkaprojekti, useita kiloja eli kymmeniä ellei satoja 3d-tulostettuja kappaleita. Puuverstaan puolella on kunnostettu vanhoja huonekaluja ja vanhan talon ikkunoita, rakennettu keinulammas ja pienten hakkereiden kanssa muutama puuauto.
  <br/>
  <br/>
  <br/>
  "
  <i>
   Hackerspacet eli hacklabit ovat erilaisten projektien toteuttamiseen tarkoitettuja  yhteistiloja, jotka ovat kaikkien jäsentensä käytettävissä. Niiden  toiminnassa keskeistä ei välttämättä ole tekemisen muoto, vaan aito motivaatio ja kiinnostus tekemiseen. Hakkeria ajaa oppimisen halu ja  sellaisten asioiden tekeminen, jollaisia ei kenties kukaan ole aiemmin  tehnyt."
  </i>
  <br/>
  <br/>
  <br/>
  <br/>
  <br/>
 </body>
</html>