<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html lang="en" xml:lang="en" xmlns="http://www.w3.org/1999/xhtml">
 <head>
  <meta content="text/html; charset=utf-8" http-equiv="Content-type"/>
  <meta content="en-us" http-equiv="Content-Language"/>
  <title>
   /hacklab-toimintakertomus-2012
  </title>
 </head>
 <body>
  <b>
   Helsinki Hacklab ry, Toimintakertomus vuodelle 2012
  </b>
  <br/>
  <br/>
  <b>
   Yleistä
  </b>
  <br/>
  <br/>
  Helsinki Hacklab on poliittisesti ja uskonnollisesti sitoutumaton yhdistys, joka toiminnallaan pyrkii kehittämään ja edistämään jäsentensä sekä lähiseutunsa tieteellisiä, teknillisiä, taiteellisia sekä kädentaidollisia harrastusmahdollisuuksia. Tarkoituksensa  toteuttamiseksi yhdistys pyrkii hankkimaan jäsentensä käyttöön tiloja sekä välineistöä. Yhdistys voi myös harjoittaa koulutus-, tiedotus- ja julkaisutoimintaa sekä järjestää tutustumisretkiä.
  <br/>
  <br/>
  <b>
   Tapahtunutta
  </b>
  <br/>
  <br/>
  Vuonna 2012 Helsinki Hacklab jatkoi koulutus- ja kurssitoimintaa, pitämällä elektroniikan ja Arduinon alkeis- ja jatkokursseja, sekä kuukausittaisia hackviikonloppuja jossa syvennyttiin eri teemoihin.
  <br/>
  <br/>
  Helsinki Hacklab oli taas esittelemässä toimintaansa erilaisissa tee-se-itse henkisissä tapahtumissa, kuten Model Expossa ja Wärkfestissä.  Molemmissa tapahtumissa paikalla oli myös osallistujia muista Suomen hackerspace-yhdistyksistä.  Reaktorisimulaattori-projekti oli näissä tapahtumissa esillä, se kävi lisäksi myös Camp Pixelache tapahtumassa.  Kävimme myös keväällä Nuorisotapahtuma Reaktorissa pitämässä ständiä. Siellä vetonauloiksi muodostuivat polymorph-muovi ja 3D-printterit.
  <br/>
  <br/>
  Yhdistys on myös näkynyt vuoden aikana mediassa, m.m. MikroBitti -lehdessä oli juttusarja Helsinki Hacklabista ja siellä rakennetuista projekteista.
  <br/>
  <br/>
  Syksyllä pidettiin labilla suursiivous, jolla saatiin alkuun työhuoneiden ja varaston järjestysprosessi. Järjestämistä jatketaan kuukausittaisilla siivoussunnuntailla.
  <br/>
  <br/>
  Vuoden mittaan labille on tullut erilaisia komponenttilahjoituksia, ja vuoden lopussa hankittiin labille myös pöytäsirkkeli.
  <br/>
  <br/>
  <br/>
 </body>
</html>