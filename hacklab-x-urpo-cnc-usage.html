<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html lang="en" xml:lang="en" xmlns="http://www.w3.org/1999/xhtml">
 <head>
  <meta content="text/html; charset=utf-8" http-equiv="Content-type"/>
  <meta content="en-us" http-equiv="Content-Language"/>
  <title>
   /hacklab-x-urpo-cnc-usage
  </title>
 </head>
 <body>
  hacklab-x-urpo-cnc-usage
  <br/>
  <br/>
  Tällä alustalla on lähdetty hahmottamaan Lotta-jylsimen käytön pelisääntöjä. Urpojen toivotaan nostavan esiin omat näkemyksensä täällä jotta voidaan sisällyttää ne yhteiseen toimintamalliin eikä tarvitse säätää sitten koneen ääressä niin paljon.
  <br/>
  <br/>
  Koneen omistaa Eemarla Oy joka on luovuttanut sen labin käyttöön. Periaatteessa kone on kaikkien kiinnostuneiden käytettävissä, mutta tähän liittyy muutamia näkökohtia joita on eritelty seuraavassa.
  <br/>
  <br/>
  1. Useat urpot ovat sijoittaneet henkilökohtaisia varojaan koneen käytön mahdollistamiseksi. Päätökset koneen laajentamisesta ja muuttamisesta tapahtuvat ensisijaisesti näiden henkilöiden yhteisellä päätöksellä.
  <br/>
  <br/>
  2. Jokaisen konetta käyttävän on suoritettava osaamiskoe jolla varmistetaan että kukaan ei kuole tai vammaudu, ja kone sekä työkalut säilyvät ehjinä.
  <br/>
  Koneen käyttö koko laajuudessaan on huomattavan ei-triviaali suoritus. On hyvä tiedostaa, että amiksissa tällaisen koneen käyttöä opetellaan useampi lukukausi.
  <br/>
  Koneen käyttö siis edellyttää näyttökokeen läpäisyä, ja näyttökoetta varten tullaan järjestämään koulutusta ainakin seuraavista aiheista:
  <br/>
  - koneturvallisuus
  <br/>
  - leikkaavan materiaalintyöstön yleiset periaatteet
  <br/>
  - pystykarajyrsimen rakenne ja yleinen toiminta
  <br/>
  - työstökoneen kinematiikka, koordinaatistot ja työstön kuvaaminen koordinaatistoissa
  <br/>
  - työstöprosessin kuvaaminen G-koodin avulla
  <br/>
  - Fanuc 0m cncohjain; perusteet ja käyttö
  <br/>
  - Työkalujen ja -kappaleen kiinnitys, työkalujen valinta
  <br/>
  - Työstöprosessin työnkulku
  <br/>
  <br/>
  3. Koneessa on 16 työkalun makasiini. Peruskäyttöä varten makasiinissa on syytä olla vakiosetti hyvin tunnettuja työkaluja, joita käyttäjät voivat soveltaa omien CAM-ohjelmiensa työkalutaulukoissa. Vakiosetistä pidetään ajantasaista listaa Discoursessa, jotta listalle tulevat muutokset voidaan huomioida. Tällaisia muutoksia tulee kun työkaluja uusitaan ja niiden asema muuttuu jne. Jokainen kiinnostunut voi tilata Discoursesta itselleen maili-ilmoitukset aina kun tulee päivityksiä.
  <br/>
  <br/>
  4. Itse kullakin käyttäjällä saattaa olla omia erikoistarpeita joita vakiotyökaluin ei voida toteuttaa. Sitä varten koneen makasiinista on osa varattu käyttäjän omien ad hoc työkalujen lataamiseen. Näiden työkalujen taulukointi on käyttäjän omalla vastuulla.
  <br/>
  Koska työkalujen taulukointi vaatii koneen työkalutaulun editointia, pitää tämä kouluttaa ja editointiavaimen käyttö pitää jotenkin koordinoida.
  <br/>
  <br/>
  5. Koneen vakiotyökalut on varattu vain ja ainoastaan Lotan käyttöön. Tämä koskee erityisesti ja nimenomaan lieriöporia ja kierretappeja, mutta myös kaikkia muitakin työkaluja. Cnc-koneen käyttäjän on voitava luottaa siihen, että joku random n00b ei ole porannut kierretapilla kiviseinää. Jos tämä edellyttää työkalujen säilytystä lukitussa laatikostossa niin sitten se tehdään niin.
  <br/>
  <br/>
  TODO:
  <br/>
  <br/>
  Koneen käynnistys; live from Cold and Dark
  <br/>
  <ul>
   <li>
    Käyttökertakirjaus koneen lokikirjaan ( tälle tehdään ohjeistus )
   </li>
   <li>
    Pre-flight check; tarkastukset jotka tehdään ennen kuin koneella aletaan tekemään mitään
   </li>
   <li>
    Sähköjen kytkentäsekvenssi
   </li>
   <li>
    Aseman kalibrointi
    <br/>
    <br/>
   </li>
  </ul>
  Koneen sammutus; jättäminen tunnettuun tilaan
  <br/>
  <br/>
 </body>
</html>
